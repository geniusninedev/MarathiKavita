<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>अखेर त्या दिवशी देवाने custmer c</title>
<style type="text/css">
.auto-style1 {
	text-align: center;
}
</style>
</head>

<body>

<p class="auto-style1">अखेर त्या दिवशी देवाने custmer care सुरु केले<br />
तक्रार करता यावी म्हणून फोन नंबर दिले<br />
<br />
सकाळपासून तक्रारीचा पूरच वाहत होता<br />
दर सेकंदाला तिथला टेलिफोन खणऽखणऽऽत होता<br />
<br />
"नशिब माझे कसे देवा पैसा मिळत नाही<br />
बायको मला कशी दिली ती माझे ऐकत नाही<br />
<br />
म्हैस हरवली चार दिवसाने अजून सापडत नाही<br />
दहा वर्ष झाली लग्नाला अजून मुलगा नाही<br />
<br />
नोकरीत बढती मिळेल देवा अशी तजवीज करा<br />
मुलगा शिकतो इंजिनिअरिँग ला त्यालाही पास करा<br />
<br />
सर्वाँना गाड्या आहेत मलाच तेवढी नाही<br />
आम्हाला अजून घर नाही त्याचीही दखल घ्यावी<br />
<br />
सर्वाँना "गोरे" बणवले मग माझ्यावरच का कोपला होता<br />
माझ्यावेळीच तुझ्याइथला का देवा "रंग" संपला होता?<br />
<br />
सासू कसली खट्याळ इतकी देवा तु मला दिली<br />
घेऊन जा तिला एकदा अजून वेळ नाही का झाली?<br />
<br />
सुनेला काही वळणच नाही तिला जरा अद्दल घडव<br />
जावई माझा "दशमग्रह" त्याला माझ्या पाया पडव<br />
<br />
संपत्ति वाटताना देवा तु पक्ष:पाती झालास<br />
इतरांना श्रीमंत करुन मलाच गरीब केलंस<br />
<br />
यंदाच्या निवडणूकीत खुर्ची तेवढी मिळूद्या देवा<br />
जनतेच्या जनार्धनाला या करुद्या थोडीसी सेवा<br />
<br />
सर्व दुःखे देवा काय तु माझ्या वाट्यास लिहली<br />
सुखाची पाने नाही का नशिबी माझ्या ठेवली?<br />
<br />
सृष्टिचा कारभार देवा तुम्हाला नीट चालवता येत नाही<br />
तुम्ही असताना भूकंप,त्सुनामी,दुष्काळ का तो येई<br />
<br />
का इथली मुले देवा उपाशी पोटी झोपतात<br />
थंडीने गारठून का ती तिथेच जीव सोडतात<br />
<br />
भ्रष्टाचार इथला देवा तु का थांबवत नाही<br />
स्रीयांवरच्या अत्याचाराला लगाम का लावत नाही"<br />
<br />
अशा तर्हेने अनेकांनी देवाला फोन केले<br />
प्रत्येकानी त्याच्या परीने जाब विचारुन घेतले<br />
<br />
सर्वाचे म्हणने देवानी शांतपणे ऐकून घेतले<br />
स्मितहास्य करुन थोडेसे,उत्तर देवांनी दिधले<br />
<br />
"आतापर्यत तुझ्या वाचेने जे जे तु वदलास<br />
या सर्वाँचा का कधि तु विचार मनी केलास?<br />
<br />
दिधला मी तुज हा अमूल्य देह मानवाचा<br />
ईच्छाशक्ति, स्वातंत्र्य,सामर्थ्य अन् कर्तृत्वाचा<br />
<br />
तुझ्या कर्मयोगाने तु जीवन सुंदर बनवशील<br />
वाटले न मज तु स्वार्थी,भोगी रडका बनशील<br />
<br />
यंत्रासंगे संवेदना ही तुझ्या बधिर झाल्यात<br />
बलात्कारी,मूढ मुर्खा बेशर्म तू झालात<br />
<br />
बेलगाम वर्तनाने तुझ्या तु समस्या निर्माण केल्या<br />
शोधता उत्तर प्रश्नाचे तू प्रश्नांतच अड़कला गेला <br />
<br />
नात्यातल्या भावनेचा ओलावा तुला कळला नाही<br />
मानव्याने कसे जगावे हे ही समजले नाही<br />
<br />
या सृष्टिच्या सौंदयाशी सुर तुझे कधि जुळले नाही<br />
ओरबाडणे जमले तुला ममत्व समजले नाही<br />
<br />
दोषारोप करणे दुसर्यावर हा स्वभाव तुझा बणला<br />
स्वत:च्या आत डोकावून बघ त्यामुळेच तु पुरता खंगला<br />
<br />
नव्या दमाने उभा रहा तु कर्तृत्वाची कास धर<br />
या सृष्टीवर प्रेम कर अन जीवन सुंदर मग बघ!"<br />
<br />
एवढे सगळे ऐकून देवाचे मानव खजील झाला<br />
"चुकलेच देवा थोडेसे माझे पण अजून वेळ न गेला<br />
<br />
जगण्याला मी बनवीन सुंदर या सृष्टीवर प्रेम करीन<br />
मानवता ह्रदयात बाणूनी खरा मानव मी होईन"<br />
<br />
झोपेतच हसत हसत बंडूने देवाला नमस्कार केला<br />
"उठ ना रे बंड्या लवकर!"आईने आवाज दिला.</p>

</body>

</html>
