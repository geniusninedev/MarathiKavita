<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>जीवाला तडफडताना बघत</title>
</head>

<body>

<p>जीवाला तडफडताना बघत , हात बांधून उभा होतो .<br />
जिवाच्या त्या मयतीची , एकुलता मी सभा घेतो<br />
कोणी मन लावून रडत होतं , कोणी ताटकळत रेंगाळत होतं .<br />
शोक बाजूलाच , कोणी कवटीच्या रोषात होतं <br />
<br />
कानाडोळा करत साऱ्याकडे , उघड्या डोळ्याने सारं बघत होतो .<br />
अस्तित्व हरवलेला मी , चितेवरतीही जिवंत होतो .<br />
<br />
जमवलेली माणसे , त्या गर्दीत शोधत होतो<br />
गर्दी अशी पाहून , उगा दुःख भोगत होतो<br />
नड होती खरी , तेव्हा कुठे होते सारे ?<br />
मयतीच्या या सभेला , गर्दी अशी करणारे<br />
<br />
पर्वा नव्हती कुणा , मी कसली झळ सोसत होतो<br />
अस्तित्व हरवलेला मी , चितेवरतीही जिवंत होतो .<br />
<br />
होतं नव्हतं सारंकाही , दसरा समजून लुटून नेले<br />
कुटून कुटून दुःखाने मग , नभागत मन दाटून आले<br />
सगे सोयरे धरतीवरचे , अलविद्याला एक झाले<br />
गुंफता यांना माळेमधे , बघून डोळे भरून आले<br />
<br />
यांना असं बघून , मी डोळे माझे पुसत होतो<br />
अस्तित्व हरवलेला मी , चितेवरतीही जिवंत होतो .<br />
</p>

</body>

</html>
