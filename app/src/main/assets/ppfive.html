<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>गांधीबाबा नोटेवर तिरके राहून काय</title>
<style type="text/css">
.auto-style1 {
	text-align: center;
}
</style>
</head>

<body>

<p class="auto-style1">गांधीबाबा नोटेवर तिरके राहून काय काय हो पाहता?<br />
तुमच्यासाठी होते हिंसा ! <br />
तुमच्यासाठी पेठा !<br />
तुम्हीच नसाल खिशात मात्र तोच सिक्का खोटा.<br />
<br />
तुमच्यासाठी काम, तुमच्यासाठी लोभ,<br />
तुमच्यासाठी उण्या पायी हजार वाटा.<br />
गांधीबाबा नोटेवर तिरके राहून काय काय हो पाहता?...१<br />
<br />
तुमच्यासाठी होतात खुन,<br />
हिरव्या शालुत जळते सून.<br />
तुम्हाला तिथं कुणी नेला त्यांना पहिला जाऊन भेटा.<br />
गांधीबाबा नोटेवर तिरके राहून काय काय हो पाहता?...२<br />
<br />
तुमच्यासाठी कधी काळी,देश करायचा उपोषण.<br />
आता तुम्हीच नसता जवळ म्हणून,घडतंय कुपोषण!<br />
जन,गण,मन,सारेच का विसरलेत सज्जनपण?<br />
अशी घुसमट तिथे राहून कसे काय सहन करता?<br />
गांधीबाबा नोटेवर तिरके राहून काय काय हो पाहता?..३<br />
<br />
<br />
तुमच्यसाठी भ्रष्टाचार ,हात सोडून बुडला सहकार.<br />
चक्क वेश्या आता इथे पाळते आहे शिष्टाचार !<br />
बापू आता पुनर्जन्माचा करा विचार.<br />
असे महान आत्मा बनून कुठे बरे गायब होता?<br />
गांधीबाबा नोटेवर तिरके राहून काय काय हो पाहता?...४<br />
<br />
<br />
एक बाकी छान आहे,<br />
सारेच जन जात सोडून तुमच्या पाया पडतात .<br />
कितीतरी चमत्कार तुमच्यापायी घडतात !<br />
जग म्हणता गांधींनी देश घडवला,<br />
आता मात्र तुमच्यामुळे कोवळ्या कोवळ्या पिढ्या बिघडतात!<br />
नोटेवरती निवांत राहून विनाश ऐसा कसे हो पाहता? <br />
गांधीबाबा नोटेवर तिरके राहून काय काय हो पाहता?...५<br />
<br />
आता कृपाकरून जागे व्हा, अन<br />
पुन्हा काठी घेऊन हाती पुरता देश बदलुन टाका,<br />
आता खरी गरज आहे तुमची,<br />
आम्ही न्यायला येतो सांगा बापू तुम्ही कुठे राहता?<br />
गांधीबाबा नोटेवर तिरके राहून काय काय हो पाहता?...६<br />
<br />
कधीकाळी बापू होते प्रत्येकाच्या मनात,<br />
आता मात्र नुसतेच आमच्या धनात,अन सरकारी दुकानात.<br />
फोटोतून काढून आपणच गांधीना पुन्हा मनात वसवायला हवं.<br />
अशा भ्रष्ट लोकशाहीत नागरीकाने गप्प राहणं बर नव्ह.<br />
<br />
लोकहो देशाचा कणा वाकुन गेला तरी तुम्ही <br />
गांधींचीच वाट का हो पाहता?<br />
घ्या अहिंसेचा मंत्र,<br />
उसळूदेत पुन्हा बदलाच्या लाटा.<br />
सांगा बापू लढत्या जनतेस आशीर्वाद देण्या कधी येता?<br />
गांधीबाबा नोटेवर तिरके राहून काय काय हो पाहता?</p>

</body>

</html>
