<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>कसे अचानक चिमणपाखरू अलगद माझ्या</title>
<style type="text/css">
.auto-style1 {
	text-align: center;
}
</style>
</head>

<body>

<p class="auto-style1">कसे अचानक चिमणपाखरू<br />
अलगद माझ्या घरटी आले <br />
वेड लावून माझ्या मनाला <br />
भुर्रकन असे उडून गेले <br />
<br />
या खांद्याहून त्या खांद्यावर <br />
पोटावर तर कधी डोक्यावर <br />
नाच नाचुनि हैराण केले <br />
पण जगण्याचे भान दिले <br />
<br />
कधी उडाले भरभर भरभर<br />
चिवचिवाट नुसता घरभर घरभर<br />
जीव माझा कधी अंगणी <br />
आकाशी वा शुभ्र चांदणी <br />
<br />
प्रेम देणारं प्रेम घेणारं <br />
पाखरू असं वेड लावणारं <br />
भावनांचं आकाश माझं <br />
नाजूक पंखांवर तोलणारं <br />
<br />
तहानभूक जगणे रमणे <br />
सर्वस्व माझे चोरून नेले <br />
कसे अचानक चिमणपाखरू <br />
घरट्यातून या उडून गेले <br />
<br />
क्षणात दिसते क्षणात नसते <br />
भास मनीचे नुसते असती <br />
आठवणींचे मेघ दाटता<br />
अश्रूंची डोळ्यांना वसती <br />
<br />
काळजाचा तुकडा माझ्या <br />
चिमणपाखरा गाऊन बोल <br />
असाच येऊन परत घरट्या <br />
जगण्याचे गुज कानी बोल </p>

</body>

</html>
