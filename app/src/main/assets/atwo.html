<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>आई साठी काय लिहू आई साठी कसे लिह</title>
<style type="text/css">
.auto-style1 {
	text-align: center;
}
</style>
</head>

<body>

<p class="auto-style1">आई साठी काय लिहू<br />
आई साठी कसे लिहू<br />
आई साठी पुरतील एवढे<br />
शब्द नाहीत कोठे<br />
आई वरती लिहीण्याइतपत<br />
नाही माझे व्यक्तिमत्व मोठे<br />
<br />
जीवन हे शेत आई म्हणजे विहीर<br />
जीवन ही नौका तर आई म्हणजे तीर<br />
जीवन ही शाळा तर आई म्हणजे पाटी<br />
जीवन हे कामच काम तर आई म्हणजे सुट्टी<br />
<br />
आई तू उन्हामधली सावली<br />
आई तू पावसातली छत्री<br />
आई तू थंडीतली शाल<br />
आता यावीत दु:खे खुशाल<br />
<br />
आई म्हणजे मंदिराचा उंच कळस<br />
आई म्हणजे अंगणातील पवित्र तुळस<br />
आई म्हणजे भजनात गुणगुणावी अशी संतवाणी<br />
आई म्हणजे वाळवंटात प्यावं असं ठंडगार पाणी<br />
<br />
<br />
आई म्हणजे आरतीत वाजवावी<br />
अशी लयबध्द टाळी<br />
आई म्हणजे वेदनेनंतरची<br />
सर्वात पहिली आरोळी........<br />
<br />
<br />
<br />
<br />
अस्तित्वाचं इथे नांदणं आहे<br />
संस्कारांच्या असंख्य चांदण्यांनी<br />
हृदयाच्या आभाळभर गोंदणं आहे<br />
<br />
आई, तुझ्या रागवण्यातही<br />
अनूभवलाय वेगळाच गोडवा<br />
तुझ्या मायेच्या नित्य नव्या सणात<br />
फिका पडतो दसरा नि पाडवा<br />
<br />
आठवतं तापाने फणफणायचो तेव्हां<br />
तू रात्रभर कपाळावर घड्या घालायचीस<br />
सर्वत्र दिवे मिणमिणू लागायचे, तरी<br />
तुझ्या डोळ्यातली ज्योत एकटीच लढायची<br />
<br />
एकदा जरासं कुठे खरचटलो<br />
आई, किती तू कळवळली होतीस<br />
एक धपाटा घालून पाठीत<br />
जख्मेवर फुंकर घातली होतीस<br />
<br />
जख्मं ती पुर्ण बुजली आता<br />
हरवून गेली त्यावरची खपली<br />
तो धपाटा, ती फुंकर, ती माया<br />
ती हरेक आठवण मनात जपली<br />
<br />
आई, किती ते तुझं निस्वा:र्थ प्रेम<br />
हृद्याच्या किती कप्प्यात साठवू मी<br />
कितींदा नव्या हृदयाचा संदेश<br />
देवाकडे क्षणाक्षणाला पाठवू मी<br />
<br />
आई, हजार जन्म घेतले तरी<br />
एका जन्माचे ऋण फीटणार नाही<br />
आई, लाख चुका होतील मज कडून<br />
तुझं समजावनं मिटणार नाही<br />
<br />
आई, करोडोंन मध्ये जरी हरवलो<br />
तरी तू मला शोधून काढशील<br />
आई, तुला एकदाच हाक दिली<br />
तरी अब्जांनी धावून येशील</p>

</body>

</html>
