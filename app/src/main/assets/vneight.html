<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>सांजसकाळी तुला पाहण्याची घाई मला</title>
<style type="text/css">
.auto-style1 {
	text-align: center;
}
</style>
</head>

<body>

<p class="auto-style1">सांजसकाळी तुला पाहण्याची घाई मला<br />
तुझ्याविना एक क्षण करमत नाही मला<br />
बोलू की नको बोलू अशी धास्ती लागे जीवाला<br />
द्विधा ही माझी अशी, सांग, सांगू कुणाला???<br />
<br />
जेव्हापासून आलीस तू समोरच्या घरामधे<br />
घर करून राहतेस तू माझ्या मनामध्ये<br />
टकमक टकमक तुझे टपोरे डोळे<br />
नजर भिडवण्याची ना ताकद माझ्यामध्ये<br />
चार नयनांची एकदा अशीच झाली भेट<br />
रुतला तो क्षण, खोल काळजात जाऊन थेट</p>
<p class="auto-style1">हसला जरासा, लाजला तुझा चेहरा<br />
आणि माझं ही तसंच, आला अंगी शहारा<br />
सुरु झाला हळूहळू डोळ्यांचा लपंडाव<br />
पण कधी कधी तुला खुपच लागे गं भाव<br />
हळूच दारावर पडदा सरकवशील<br />
मन करी राडा, मला किती तरसवशील??<br />
<br />
सांगू कुणाला, शोधू कुणाला अन् बोलू कुणाला??<br />
नित्या म्हणे "अर्थच नाही अशा प्रेमाला"<br />
शिरी म्हणे, "गल्ली गल्लीत तुझाच बोलबाला"<br />
सांजसकाळी तुला पाहण्याची घाई मला<br />
<br />
काळजी आता वाटू लागली जीवाची<br />
आवडच नव्हती कधी ह्या विषयाची<br />
प्रेम आहे की आहे 'मोह' वरवरचा?<br />
जपतो मी हाती माळ तुझ्या नावाची<br />
<br />
काहीच नाही मला बोलण्यासाठी<br />
पण आसुसले कान तुझ्या आवाजापोटी<br />
अगं, कधी तरी येऊदे नाव तुझ्या ओठी माझं<br />
चातकासारखी वाट पाहतोय तुझ्या भेटीसाठी<br />
<br />
आज कुणीतरी आलं तुझ्या दाराशी<br />
चार वर्षाचं लेकरु त्याच्या ऊराशी<br />
खूष आज दिसते तू जराशी जास्तच<br />
घालमेल सुरू झाली माझी मनाशी<br />
<br />
'मम्मी' असं बोललं ते बाळ मनाचा घात झाला<br />
रडवेला चेहरा माझा, घसाही दाटून आला<br />
पोपट झाला, तोंड दाखवू आता कशाला?<br />
प्रेमाचा झरा माझा वाहण्याआधीच आटून गेला<br />
<br />
सांगू कुणाला, शोधू कुणाला अन् बोलू कुणाला??<br />
आई म्हणे मला," तुझं लक्ष नाही कामाला?"<br />
बाबाही म्हणाले, " नाही अक्कल नालायकाला"<br />
सांजसकाळी तुला पाहण्याची घाई मला<br />
<br />
सांजसकाळी तुला पाहण्याची घाई मला<br />
तुझ्याविना एक क्षण करमत नाही मला<br />
बोलू की नको बोलू अशी धास्ती लागे जीवाला<br />
द्विधा ही माझी अशी, सांग, सांगू कुणाला???<br />
</p>

</body>

</html>
