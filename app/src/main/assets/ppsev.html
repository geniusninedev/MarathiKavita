<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>त्यांची दिवाळी आमची दिवाळी&nbsp; म्हण</title>
<style type="text/css">
.auto-style1 {
	text-align: center;
}
</style>
</head>

<body>

<p class="auto-style1">त्यांची दिवाळी आमची दिवाळी <br />
म्हणायला एकच होती <br />
फक्त आम्ही घरात होतो <br />
ते होते सीमेवरती <br />
नोकरी काय सगळेच करतात <br />
देशासाठी फक्त तेच मरतात <br />
मरण्याची त्यांना हौस नव्हती <br />
जगण्यात काय मौज नव्हती !<br />
नोकरी करतात ते देशासाठी <br />
आम्ही करतो पैशासाठी <br />
जगतात ते मरण्यासाठी <br />
आम्ही मरतो जगण्यासाठी <br />
प्रणाम त्यांना ज्यांनी <br />
केली आयुष्याची होळी <br />
तुम्हा आम्हा पुरणाची पोळी <br />
त्यांच्या नशिबी बंदुकीची गोळी <br />
घराच्या उबेत उबवितात अंडी <br />
जाणती काय ते ऊनपाऊस थंडी !<br />
जागतात ते बर्फाच्या कुशीत <br />
आम्ही झोपतो गादीवर खुशीत <br />
आम्ही खातो लाडू बर्फी <br />
शेव चिवडा आणि करंजी <br />
फराळ त्यांचा आभासी अंतरंगी <br />
मन घालिते घरात गुंजी <br />
फटाके फुलबाज्या आमच्यासाठी <br />
सुरुंग गोळ्या त्यांच्यासाठी <br />
हौस आम्हा लक्ष्मीपूजनाची <br />
त्यांना आस शस्त्रपूजनाची <br />
कुर्बान शहीद हे देशासाठी <br />
उभे राहूया त्यांच्यापाठी <br />
नसेल हिंमत मरण्याची तरी <br />
पणती लावूया त्यांच्यासाठी <br />
घास एक घेता पोटी <br />
गीत गाऊ त्यांचे ओठी <br />
जीवन आपले त्यांच्या हाती <br />
स्मरूया त्यांना पेटवून ज्योती </p>

</body>

</html>
