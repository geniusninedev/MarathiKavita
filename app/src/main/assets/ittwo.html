<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>कँलेंडरची पाने चाळता-चाळता सहज व</title>
<style type="text/css">
.auto-style1 {
	text-align: center;
}
</style>
</head>

<body>

<p class="auto-style1">कँलेंडरची पाने चाळता-चाळता सहज विचार आला मनात<br />
संपत आले हे ही वर्ष, अगदी थोड़ेसेच दिवस राहिलेत शिल्लक...<br />
आयुष्याची एक-एक वर्ष पालटून जातात किती सहज ना...<br />
रोज दिवस उगवतो...<br />
रोज मावळतो...<br />
एक एक दिवस पोटात साठवतो...<br />
मागच्या तारखांवर नजर फिरवताता,<br />
काही दिनांकावर रेंगाळत राहते मन बराच वेळ...<br />
त्या सुखद आठवणी होतात ताज्या आणि मनाला जाणवतो एक सुखद गारवा...<br />
काही तारखा उगीच करतात जखमा ताज्या आणि अश्रुंचा बांध जातो फुटून...<br />
सुख-दुःखाच्या तारखा...<br />
हास्य-अश्रुंच्या तारखा...<br />
मान-अपमानाच्या तारखा...<br />
विश्वास- बेईमानीच्या तारखा...<br />
खऱ्या-खोट्याच्या तारखा...<br />
हव्या-नकोशा तारखा...<br />
प्रेम-द्वेषाच्या तारखा...<br />
आपल्या परक्याच्या तारखा...<br />
ऊन-सावलीच्या तारखा...<br />
अशा अगणित तारखा येऊन जातात वर्षभरात...<br />
आणि वर्षाच्या शेवटी मागे वळून बघताना<br />
मनात एक वेगळीच हुरहूर तशीच राहते टिकून...<br />
आणि मनात विचार येतो...<br />
आता येईल नवीन कँलेंडर आयुष्याच्या वेगवेगळ्या तारखा घेऊन...</p>

</body>

</html>
