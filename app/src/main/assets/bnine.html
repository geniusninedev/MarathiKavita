<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>डम डम डम डम डमरू वाजे</title>
<style type="text/css">
.auto-style1 {
	text-align: center;
}
</style>
</head>

<body>

<p class="auto-style1">डम डम डम डम डमरू वाजे , सदाशिवाचा दिगंतरी …<br />
नादब्रम्ह हे प्रकट जाहले . घुमू लागल्या स्वर लहरी ।<br />
<br />
<br />
नाद प्रकटता,शब्द उपजला , पुलकित झाल्या दशो दिशा<br />
ओंकाराने नर्तन करता , भान न उरले आकाशा….।<br />
<br />
<br />
धिक धिक धिक ता तिकतिक तिक धा , मृदंग बोले खुल्या मनी<br />
चरण स्पर्शिता सदाशिवाचे , धन्य धन्य होते अवनी .. ।<br />
<br />
<br />
कधी वाम कधी उजवे पावूल , थय थय थय करी धरेवरी …<br />
वात उठतसे , धूळ उडतसे , लाटा उठती चराचरी …. ।<br />
<br />
<br />
ना ना मुद्रा प्रकट होतसी , नृत्यामधुनी चतुर्भुजा …<br />
तू जगताला धारण करशी , अनंत हस्ते जगदीशा ।<br />
<br />
<br />
आंदोलित कधी विस्मय कारक वर्तन करीशी त्रिपुरारी …<br />
नाग वेढूनि , चंद्र मढवूनी , नर्तन करीशी , भवहारी …।<br />
<br />
<br />
तुझ्या नर्तनी किंचित गती ये , श्वास वाढतो सर्पांचा …<br />
आग ओकती निश्वासातून , वेग ये दाटून ज्वालांचा …।<br />
<br />
<br />
भान न उरते तुजसी काही , स्थळकाळाचे भगवंता<br />
जटाजूट तव , लयीत हालती , पवन स्पर्शिता हले लता …।<br />
<br />
<br />
तुझ्या जटांतून गंगा वाहे , वनातूनी जणू जललहरी …<br />
घगधगणारा शब्द अग्निमय, भालप्रदेशी वास करी …।<br />
<br />
<br />
द्वितीयेची ती चंद्र्कोरही , शोभून दिसते तुझ्या शिरी …<br />
दिगदिगांत तू उत्फुल करशी , कृपा कटाक्षे तमोहरि …।<br />
<br />
<br />
मंगलध्वनी किती मृदंग बोले , गतिमय होई वेगभरे …<br />
ताण्डव चाले महेश्वराचे , जगतालाही भान नुरे…. ।<br />
<br />
<br />
लता वेली , तरु वृक्ष नाचती , पर्वत नाचे मनोमनी ।<br />
पशु पक्षी , भूत , मानव नाचे , देव नाचती तव भजनी … ।<br />
<br />
<br />
धन्य धन्य हे विश्वनाथ शिव , धन्य धन्य हे गीरीजेशा ।<br />
तुझ्या रूपाचे वर्णन करण्या शब्द तोकडे प्रथमेशा …।<br />
<br />
<br />
अगम्य तू जरी , मन वाणीला , नेति - नेति म्हणती वेद<br />
भक्ती भाव तुज अर्पण करता , भक्ता साठी तू वरद …।<br />
<br />
<br />
अल्प बुद्धी मी , गुणवर्णन तव , कसे करू , गाऊ महिमा …<br />
शब्दांच्या रे पलीकडे तू , शब्दातीत तव महत्तमा …।<br />
<br />
<br />
तुजसी भजावे , तुला स्मरावे , श्वास म्हणावा शिव- शिवा<br />
अर्पण तुजला काव्य पुष्प हे , पार्वती रमणा सदाशिवा …।<br />
</p>

</body>

</html>
