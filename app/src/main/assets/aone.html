<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>Untitled 1</title>
<style type="text/css">
.auto-style1 {
	text-align: center;
}
</style>
</head>

<body>

<p class="auto-style1">आई एक नाव असतं<br />
घरातल्या घरात गजबजलेलं गाव असतं!<br />
<br />
सर्वांत असते तेव्हा जाणवत नाही<br />
आता नसली कुठंच तरीही नाही म्हणवत नाही<br />
<br />
जत्रा पांगते पालं उठतात<br />
पोरक्या जमिनीत उमाळे दाटतात<br />
<br />
आई मनामनात तशीच जाते ठेवून काही<br />
जिवाचं जिवालाच कळावं असं जाते देऊन काही<br />
<br />
आई असतो एक धागा<br />
वातीला उजेड दावणारी समईतली जागा<br />
<br />
घर उजळतं तेव्हा तिचं नसतं भान<br />
विझून गेली अंधारात की सैरावैरा धावायलाही कमी पडतं रान<br />
<br />
पिकं येतात जातात<br />
माती मात्र व्याकुळच तिची कधीच भागत नाही तहान<br />
दिसत नसलं डोळ्यांना तरी<br />
खोदत गेलो खोल खोल की सापडतेच अंतःकरणातली खाण<br />
<br />
याहून का निराळी असते आई?<br />
ती घरात नाही तर मग कुणाशी बोलतात गोठ्यात हंबरणाऱ्या गायी?<br />
<br />
आई खरंच काय असते?<br />
लेकराची माय असते<br />
वासराची गाय असते<br />
दुधाची साय असते<br />
लंगड्याचा पाय असते<br />
धरणीची ठाय असते<br />
<br />
आई असते जन्माची शिदोरी सरतही नाही उरतही नाही!</p>

</body>

</html>
