<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta content="text/html; charset=utf-8" http-equiv="Content-Type" />
<title>होतं का हो आयुष्यात तुमचं कधी अस</title>
<style type="text/css">
.auto-style1 {
	text-align: center;
}
</style>
</head>

<body>

<p class="auto-style1">होतं का हो आयुष्यात तुमचं कधी असं?<br />
वाटतं नशीब करतंय आपलंच हसं..<br />
नव्या नव्या कपड्यालाच लागतं काळं ग्रीस,<br />
सर्फिंग करताना तुम्हालाच पकडतो बॉस<br />
<br />
नुकत्याच धुतल्या ओट्यावर दूध जातं उतू<br />
क्रिकेटात तुमची ट्यूब फोडतो लेल्यांचा नातू<br />
<br />
लवकर गेलात स्टॉपवर की बस येते लेट<br />
एरवी वेळेवर धावलात तरी चुकते तिची भेट<br />
<br />
विकेंडला जोडून कामवाली मारते दांड्या<br />
आणि नेमका जेवायला येतो सहकुटुंब बंड्या<br />
<br />
रस्त्यावरचा मोठा खड्डा तुमच्याच वाट्याला<br />
पंक्चरायला तुमचंच चाक पडलेल्या काट्याला<br />
<br />
निवांत येऊन टीव्हीसमोर बसता तेव्हाच वीज जाते<br />
देवळात चप्पल नेमकी तुमचीच चोरीला जाते<br />
<br />
'व्हाय मी' हा प्रश्न देवाला विचारून तुम्ही थकता..<br />
रुद्राक्ष आणि ग्रहाच्या अंगठ्या वापरता न चुकता<br />
<br />
मग 'लकी शर्ट' आणि लकी दिवस हेरून कामं करता<br />
'आजचे भविष्य' पाच पेपरातून जमा करून वाचता..<br />
<br />
'सालं नशीबच कंडम' म्हणून पुन्हा पुन्हा रडता<br />
साध्या साध्या कामात शंकाकुशंकाना ओढता<br />
<br />
पण गड्यांनो ध्यानी ठेवा देवाकडे नाही 'पार्शालिटी'<br />
देण्याचा 'टाईम' चुकेल पण नाही चुकायची 'इक्वॅलिटी'<br />
<br />
आपल्या आयुष्याची स्टोरी आपण जगत जायची</p>

</body>

</html>
